# "Ας SOSουμε τα ζώα"
ΣΥΝΕΡΓΑΤΙΚΟ ΕΡΓΟ

Τίτλος έργου: «Ας SOSουμε τα ζώα»

Όνομα ομάδας: "Eco Team"

# Συμμετέχοντα Σχολεία

•	Νηπιαγωγείο Λίμνης Ευβοίας

•	32ο Νηπιαγωγείο Θεσσαλονίκης

•	2ο Νηπιαγωγείο Γαργαλιάνων

Θέμα: Απειλούμενα ζώα με εξαφάνιση 

# Αφόρμηση/Ιδέα για το έργο

Στο  ευρωπαϊκό έργο eTwinning με τίτλο “Eco Team” στο οποίο συμμετέχουμε, ένα από τα «οικολογικά αφιερώματα» του έργου αφορά δραστηριότητες σχετικές με τη βιοποικιλότητα και τα απειλούμενα με εξαφάνιση ζώα στις χώρες των σχολείων εταίρων.
Τα ελληνικά σχολεία του έργου διαλέξαμε να ασχοληθούμε με τα παρακάτω τρία ζώα που ζουν στις ελληνικές θάλασσες

•  Τη χελώνα Καρέτα Καρέτα (caretta caretta) - Νηπιαγωγείο Λίμνης

•	Τη φάλαινα Φυσητήρα (Physeter macrocephalus) - 32ο Νηπιαγωγείο Θεσσαλονίκης

•	Τη φώκια Μονάχους Μονάχους (monachus monachus) - 2ο Νηπιαγωγείο Γαργαλιάνων

Επιλέξαμε το ρομπότ mTiny επειδή το Πάντα, ως «πρώην» απειλούμενο με εξαφάνιση ζώο- μετά από χρόνια και πολλές προσπάθειες το 2016, η Διεθνής Ένωση Προστασίας της Φύσης (IUCN) ανακοίνωσε ότι το μοναδικό αυτό είδος έχει αναβαθμιστεί από "απειλούμενο" σε "τρωτό" στον παγκόσμιο κατάλογο ειδών που κινδυνεύουν να εξαφανιστούν, μετά από αύξηση πληθυσμού σχεδόν 17% σε μια δεκαετία - γνωρίζει και μπορεί να συμβουλεύει και να καθοδηγεί.

# Εκπαιδευτικοί στόχοι

Οι μαθητές/τριες:

•	Να γνωρίσουν τα απειλούμενα με εξαφάνιση ζώα των ελληνικών θαλασσών, τους κινδύνους που διατρέχουν και να ευαισθητοποιηθούν για τη διάσωσή τους.

•	Να κατανοήσουν ότι η Tεχνητή Nοημοσύνη  μπορεί να συμβάλλει στην αντιμετώπιση των παγκόσμιων περιβαλλοντικών προκλήσεων.

•	Να αποκτήσουν δεξιότητες επίλυσης προβλημάτων, κριτικής και υπολογιστικής σκέψης, κωδικοποίησης και προγραμματισμού.

•	Να καλλιεργήσουν ικανότητες συνεργασίας, επικοινωνίας, ομαδικότητας.

# Προαπαιτούμενες γνώσεις

●	Τα παιδιά ήταν εξοικειωμένα με το εκπαιδευτικό ρομπότ mTiny και τις συμπεριφορές του καθώς και με τον μικροελεγκτή Micro:bit 

   https://drive.google.com/file/d/1g013xJpT_T6315YSpDRaIzeNzdJOtCNx/view?usp=sharing

•	Είχαν προηγηθεί δραστηριότητες σχετικές με τη χρήση και λειτουργία των κωδικών QR.

# Περιγραφή

Τα παιδιά έφτιαξαν μία μακέτα με ανακυκλώσιμα και “άχρηστα” υλικά. Στο πεδίο κίνησης του ρομπότ mTiny-Πάντα υπάρχει η αφετηρία (δάσος μπαμπού) και 4 «σταθμοί-κίνδυνοι» σχετικοί με το ζώο που έχει αναλάβει το κάθε σχολείο:

1.	Δίχτυα ψαρέματος/Θαλάσσιες σεισμικές έρευνες-Sonar (χελώνα-φώκια/ φάλαινα)
2.	Ρύπανση της θάλασσας με πλαστικά (και τα 3 ζώα)
3.	Συγκρούσεις με πλοία (και τα 3 ζώα)
4.	Φωτισμένα κτίρια στην παραλία/Παράνομη αλιεία-ψάρεμα με δυναμίτη/ Θαλάσσια Ηχορύπανση (χελώνα/ φάλαινα /φώκια)
   
Έχουμε φτιάξει κάρτες με QR codes οι οποίες τοποθετήθηκαν στους σταθμούς (1 στον καθένα).Οι κάρτες περιέχουν βίντεο με το ρομπότ Πάντα να ενημερώνει τα  ζώα για τους κινδύνους που τα απειλούν. (https://drive.google.com/file/d/1ATKU2jUz3lkG7SRgN4asEHnhZ5DFDgT7/view?usp=sharing) 

Τα παιδιά με την βοήθεια των εκπαιδευτικών αξιοποίησαν τους μικροελεγκτές Micro:bit ενσωματώνοντας στις συσκευές έτοιμα προγράμματα ή και προγράμματα που έφτιαξαν οι εκπαιδευτικοί (https://drive.google.com/file/d/1XryzNCCvp-R8unxPtAyJ2aKSYusd0dbE/view?usp=sharing):

Σώζοντας τις θαλάσσιες χελώνες: Όταν πέσουν τα επίπεδα φωτός (σούρουπο, νυχτώνει), θα ανάβουν τα φώτα LED δείχνοντας μια χελώνα. Αυτό θα μας υπενθυμίζει ότι πρόκειται για νεογέννητα χελωνάκια και πρέπει να προσέχουμε και να σβήσουμε τα φώτα από τα κτίρια της παραλίας ώστε να μη χαθούν τα νεογνά και να βρουν το δρόμο προς τη θάλασσα (https://makecode.microbit.org/S68479-26476-95402-38647).

 Αναμμένα δίχτυα ψαρέματος: Ανάβουν τα LED όταν το φως είναι κάτω από ένα συγκεκριμένο επίπεδο (για να επιδείξει ένα συγκεκριμένο βάθος θάλασσας). Θα εκπέμπει επίσης έναν παλμικό ήχο υψηλής συχνότητας για να κρατήσει μακριά τη χελώνα και τη φώκια και να μην παγιδευτούν σε δίχτυα ψαρέματος(https://makecode.microbit.org/S14192-70112-91221-06312).

 Θόρυβος/Σόναρ: Αναβοσβήνουν 10 φορές τα φώτα LED δείχνοντας ένα Χ, κάθε φορά που θα χτυπάμε δυνατά παλαμάκια. Αυτό θα μας δείχνει ότι πρέπει να μειώσουμε το θόρυβο γιατί ενοχλεί τη φώκια και τη φάλαινα (https://makecode.microbit.org/S59248-77988-21491-11429).

 Ταχύπλοα σκάφη / Πλοία: Όταν κουνάμε micro:bit θα ανάβουν τα φώτα LED δείχνοντας μια φάλαινα έτσι ώστε να προσέξουν σε αυτό το σημείο τα ταχύπλοα σκάφη και τα καράβια. Θα εκπέμπει επίσης έναν παλμικό ήχο υψηλής συχνότητας για να κρατήσει μακριά τις φάλαινες για  να μην συγκρουστούν μαζί τους (https://makecode.microbit.org/S77694-72485-20668-93957).

Τέλος, τα παιδιά δημιούργησαν ένα ασφαλές θαλάσσιο μονοπάτι και προγραμμάτισαν το mTiny -ρομπότ να το ακολουθήσει και να οδηγήσει τα ζώα σε ασφαλές σημείο αποφεύγοντας τους κινδύνους.

# Υλοποίηση

Τα παιδιά χωρίζονται σε ανομοιογενείς ομάδες των 3 ατόμων, έτσι ώστε να αξιοποιούνται οι διαφορετικές ικανότητες των μαθητών σε κάθε ομάδα, να βοηθήσουν ο ένας τον άλλον και να συνοικοδομούν τη νέα γνώση. Το 1ο παιδί της κάθε ομάδας θα δημιουργήσει με βελάκια κατεύθυνσης το αλγοριθμικό μονοπάτι που πρέπει να ακολουθήσει το M Tiny για να πάει στο σταθμό, το 2ο παιδί θα φτιάξει τον κώδικα και το 3ο θα προγραμματίσει το ρομπότ.

Όταν το Πάντα φτάνει στο σταθμό τα παιδιά σκανάρουν το QR code για να πληροφορηθούν τα ζώα για τους κινδύνους. Κατόπιν τα παιδιά υποδεικνύουν στους ανθρώπους λύσεις και τρόπους διάσωσης των ζώων.

1ος Σταθμός:

•	Νηπιαγωγείο Λίμνης: Δίχτυα ψαρέματος! Πολλές φορές οι χελώνες μπλέκονται σε παρατημένα δίχτυα ψαρέματος  αλλά και σε δίχτυα από παράνομη αλιεία.

•	32 Νηπιαγωγείο Θεσσαλονίκης: Θαλάσσιες σεισμικές έρευνες-Sonar! O Φυσητήρας κινδυνεύει να αποπροσανατολιστεί και να οδηγηθεί σε ρηχά νερά με κίνδυνο να εγκλωβιστεί εκεί.

•	2ο Νηπιαγωγείο Γαργαλιάνων: Δίχτυα ψαρέματος! Πολλές φορές οι φώκιες μπλέκονται σε παρατημένα δίχτυα ψαρέματος  αλλά και σε δίχτυα από παράνομη αλιεία.

2ος Σταθμός 

•	Νηπιαγωγείο Λίμνης: Ρύπανση της θάλασσας με πλαστικά! Η χελώνα Καρέτα -Καρέτα κινδυνεύει ιδιαίτερα από τις πλαστικές σακούλες που τις τρώει καθώς νομίζει ότι είναι μέδουσες που είναι τα αγαπημένα της μεζεδάκια!

•	32 Νηπιαγωγείο Θεσσαλονίκης: Ρύπανση της θάλασσας με πλαστικά! Ο Φυσητήρας καταπίνει τεράστιες ποσότητες νερού για να πάρει την τροφή του με κίνδυνο να καταπιεί και ότι πλαστικό συναντά στην πορεία του στον βυθό. 

•	2ο Νηπιαγωγείο Γαργαλιάνων: Ρύπανση της θάλασσας με πλαστικά!

3ος Σταθμός  

•	Νηπιαγωγείο Λίμνης: Συγκρούσεις με πλοία!

•	32 Νηπιαγωγείο Θεσσαλονίκης: Συγκρούσεις με πλοία!

•	2ο Νηπιαγωγείο Γαργαλιάνων: Συγκρούσεις με πλοία!

4ος Σταθμός

•	Νηπιαγωγείο Λίμνης: Φωτισμένα κτίρια στην παραλία! Τα μικρά χελωνάκια κινδυνεύουν να αποπροσανατολίστουν και να μη βρουν το δρόμο για τη θάλασσα καθώς μπερδεύουν τα φώτα από τα κτίρια της παραλίας με το φως του φεγγαριού!

•	32 Νηπιαγωγείο Θεσσαλονίκης: Παράνομη αλιεία-ψάρεμα με δυναμίτη! Ο Φυσητήρας κινδυνεύει να σκοτωθεί από τους δυναμίτες που χρησιμοποιούν παράνομοι ψαράδες.

•	2ο Νηπιαγωγείο Γαργαλιάνων: Θαλάσσια ηχορύπανση!

Ασφαλής διαδρομή / Τερματισμός

Νηπιαγωγείο Λίμνης: Το Πάντα δείχνει στη χελώνα Καρέτα-Καρέτα το θαλάσσιο μονοπάτι που πρέπει να ακολουθήσει για να φτάσει με ασφάλεια στον κόλπο του Λαγανά στη Ζάκυνθο, όπου υπάρχουν εθελοντές του ΑΡΧΕΛΩΝ:  Σύλλογος για την Προστασία της Θαλάσσιας Χελώνας.

# Διάχυση/Διαμοιρασμός
Η διάδοση του έργου μας έγινε μέσω των επίσημων ιστοσελίδων των σχολείων. Κοινοποιήθηκε στους γονείς των συμμετεχόντων μαθητών και στα μέσα κοινωνικής δικτύωσης των σχολείων και των εκπαιδευτικών.

http://nip-limnis.eyv.sch.gr/autosch/joomla15/

https://blogs.sch.gr/32nipth/

https://blogs.sch.gr/2nipgarg/

Επιπλέον, δημιουργήθηκαν 3 Padlet (1 για το κάθε ζώο) με πληροφορίες και υλικό για διδακτική αξιοποίηση από συναδέλφους.

●	https://padlet.com/niplimnis3/sos-_-t05kth05sx5k95um (Χελώνα καρέτα-καρέτα)

●	https://padlet.com/diagonismoi20232024/sos-w0phdvhbemen7374 (Φάλαινα φυσητήρας)

●	https://padlet.com/stellaetwinning2023/sos-eco-team-4ztfdxpfi9nuv4p9?fbclid=IwAR0ESb4qrEyh1osVlc4lH-9JY5gQ6qFZ6o7G8SWQ0CdQBFBRfYOEZlZcA9M (Φώκια Μονάχους Μονάχους)

# Απαιτούμενος εξοπλισμός
Για καθένα από τα σχολεία του συνεργατικού έργου απαιτούνται:

•	 Makeblock mTiny Discover Kit 

•	 micro:bit v2 starter:kit  (2 τμχ)

Το εκτιμώμενο κόστος είναι περίπου 300 € ανά σχολείο

# ΥΛΙΚΑ ΓΙΑ ΤΗΝ ΜΑΚΕΤΑ

•	Μακετόχαρτο ή χαρτόνι κανσόν

•	Ανακυκλώσιμα και «άχρηστα» υλικά για την κατασκευή των σταθμών
